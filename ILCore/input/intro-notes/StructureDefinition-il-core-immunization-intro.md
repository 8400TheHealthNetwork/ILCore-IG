<div dir="rtl" markdown="1">

### כללי
משאב הבסיסImmunization  נועד לתעד אירוע של מתן חיסון למטופל, או דווח על מתן חיסון על ידי המטופל, הצוות רפואי או גורם אחר. משאב זה נועד לתיעוד של חיסוני המטופל, וכן לתשאול היסטוריית החיסונים של המטופל בכל תחומי הבריאות בכל settings קליני (קהילה, בית חולים וכו'). הגדרת הפרופיל מתייחסת לחיסון של בני אדם ובעלי חיים כאחד, ואינה כוללת מתן של חומרים שאינם חיסונים, אפילו כאלה שעשויים להיות להם או נטען לגביהם שיש להם השפעות אימונולוגיות חיסוניות. בעוד מתן החיסון (vaccine), ותהליך ההתחסנות של המטופל עקב מתן החיסון (immunization) אינם זהים מבחינה קלינית, למטרת אפיון משאבי ה- FHIR, נעשה שימוש במונחים נרדפים.
הפרופיל הישראלי ILCoreImmunization נגזר ממשאב הבסיס  Immunizationומגדיר סט אילוצים וחוקים שהוגדרו במטרה לאפשר אחידות בהעברתו בין גורמים שונים במדינת ישראל. תצורתו הנוכחית הותאמה למערכת הבריאות הישראלית תוך הסתכלות, למידה והתחשבות במגבלות של פרופילים דומים בעולם ובפרט על פרופיל Immunization מ- US Core, וכן מהדרישות העסקיות והאילוצים של מערכת הבריאות הישראלית.

עוד מידע על פרופיל זה ניתן למצוא 
[ באתר הקהילה](https://www.fhir-il-community.org/projects/ilcoreimmunization)

### מזהים עסקיים
התיעוד על חיסון בפרופיל זה כולל בין השאר את קוד החיסון (VaccineCode) שמורכב מ:
•	קוד סוג החיסון (סלייס חובה - Vaccine) - קוד ממערכת קידוד SNOMED-CT של סוג החיסון והמחלות אותן החיסון מונע - למשל חיסון משולש (MMR) [871831003] או covid mRNA [1119349007]
•	קוד מזהה של החומר הפעיל ו\או מוצר החיסון המסחרי (סלייס רשות - Product) - רשימת ערכים הכוללת קודי ירפ"א, CVX ו-ATC J07. כך, עבור חיסון covid mRNA עם קוד SNOMED-CT [1119349007] ייתכן שיהיה קוד CVX 208 עבור בקבוקון Pfizer-BioNTech מדולל לפני שימוש, או קוד CVX 217 עבור בקבוקון מוכן לשימוש, או קוד CVX 218 עבור בקבוקון מינון של 0.2 מ"ל או קוד ירפ"א, אך קוד החיסון עדיין זהה לכולם.
כמו כן הפרופיל כולל את מספר האצווה של החיסון, פרטי המטופל שמקבל את החיסון, פרטי יצרן החיסון, האזור בגוף שבו ניתן החיסון למטופל, דרך המתן, הזמן שניתן החיסון, מבצע החיסון, וכן תיעוד של חומרי הסברה לגבי החיסון ופרוטוקול החיסון. בנוסף, ניתן לתעד בפרופיל אירוע תגובתי חריג לחיסון (reaction) בפרופיל  ILCoreImmunization ReactionObservation. .במקרה שהתגובה היא אלרגיה או רגישות יש לתעד אותה גם בפרופיל AllergyIntolerance,זאת כיוון שמערכות בד"כ יתשאלו את פרופיל AllergyIntolerance  כדי לקבל מידע לגבי אלרגיות, ולא את פרופיל החיסון. ע"מ להבטיח בקרת איכות, הוגדר כלל אכיפה (invariant) על הפרופיל שבודק שאם הגורם המתעד את החיסון הוא זה שנתן את החיסון בפועל, חייב להיות ערך באלמנט מס' האצווה, וזאת לשם מעקב במקרה של דיווח על תופעות לוואי או recall של החיסון.
יש לשים לב שמשאב זה מטפל רק בתרכיבים/תרופות הקשורים לחיסון בעוד שמשאב MedicationAdministration מטפל בתרופות שאינן קשורות לחיסון. לכן, מערכות אשר מתייחסות לתרופות הקשורות לחיסון באותו אופן כמו לשאר התרופות שאינן חיסון, צריכות להקפיד על הפרדה זו ולהשתמש בו רק לדווח של תרופות הקשורות לחיסון.



### שדות חובה 
בכל משאב התואם לפרופיל ILCoreImmunization חייבים להיות האלמנטים הבאים:
-	קוד סוג חיסון אחד [vaccineCode.coding[vaccine
-	אינדיקציה אחת האם מקור תעוד החיסון הוא הגורם שנתן אותו primarySource))


### Must Support

בנוסף לאמנטים שהוגדרו כחובה, הכיתוב MS) Must Support) ליד כל אלמנט מציין שכל מערכת חייבת לתמוך גם באלמנט זה במידה והוא קיים במופע ה-  ILCoreImmunization שהתקבל. לחלק מהאלמנטים הוחלט להגדיר MS, ולחלק מהאלמנטים הוחלט על MS שלהם כחלק מתאימות ל-US Core . להלן האלמנטים שהוגדר להם MS:
-	status 
-	statusReason
-	vaccineCode.coding[product]
-	patient
-	occurrence[X]
-	occurrence[occurrenceDateTime]
-	lotNumber




</div>