<div dir="rtl" markdown="1">

### כללי
משאב הבסיס Location מוגדר כמקום פיזי שבו ניתנים שרותים או שמנוהלים בו מטפלים או משאבים אחרים (פיזיים ו/או אנושיים). מקומות יכולים להיות ציבוריים, פרטיים, ניידים, קטנים או גדולים. ניתן להגדיר בפרופיל מקומות אבסטרקטיים כלליים ("סוגים" של מקומות) ללא כתובת, למשל: בניין, מחלקה פנימית כלשהי, מעבדה ניידת, בית המטופל, אמבולנס וכו' (נקבע באלמנט mode עם ערך kind), או מקומות ספציפיים ומזוהים בעלי כתובת, למשל מחלקה פנימית א' בבי"ח קפלן ברחובות (נקבע באלמנט mode עם ערך instance).

הפרופיל הישראלי ILCoreLocation נגזר ממשאב הבסיס Location ומגדיר סט אילוצים וחוקים שהוגדרו במטרה לאפשר אחידות בהעברתו בין גורמים שונים במדינת ישראל. תצורתו הנוכחית הותאמה למערכת הבריאות הישראלית תוך הסתכלות, למידה והתחשבות במגבלות של פרופילים דומים בעולם ובפרט על פרופיל Location מ- Us-Core, וכן מהדרישות העסקיות והאילוצים של מערכת הבריאות הישראלית.

עוד מידע על פרופיל זה ניתן למצוא 
[ באתר הקהילה](https://www.fhir-il-community.org/projects/ilcore-location%E2%80%AF---%D7%A4%D7%A8%D7%95%D7%A4%D7%99%D7%9C-%D7%9E%D7%A7%D7%95%D7%9D)

### שדות חובה

- name - השם של המקום . ניתן להגדיר שם אחד בלבד באלמנט זה. אם ישנם שמות נוספים או חלופיים, יש להזינם באלמנט alias (מערך).

### אילוצים

- il-location-mode- אילוץ על אלמנט השורש Location. בדיקה שאם ה-mode של המיקום הוא עם ערך instance, כלומר הוא מיקום ספציפי ולא רק הגדרה של _סוג_ של מקום, אזי חייב להיות ערך באלמנט position (קואורדינטות GIS), או באלמנט address (כתובת מילולית). זאת בכדי למנוע ייצוג של מקומות ספציפיים ללא מידע קונקרטי על המיקום הגאוגרפי שלהם.

### Must Support

בנוסף לאמנטים שהוגדרו כחובה, הכיתוב MS) Must Support) ליד כל אלמנט מציין שכל מערכת חייבת לתמוך בו במידה והוא קיים במופע ה- ILCoreLocation שהתקבל. לחלק מהאלמנטים הוגדר MS כחלק מתאימות לUS Core . להלן האלמנטים שהוגדר להם MS:

- status
- system
- value
- use
- address
</div>