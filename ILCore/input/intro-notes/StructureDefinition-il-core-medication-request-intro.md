<div dir="rtl" markdown="1">

### כללי
משאב הבסיס MedicationRequest נועד לתעד בקשה לאספקת תרופה במרשם (order) או לתעד הוראות למתן התרופה למטופל (request). המשאב נקרא "MedicationRequest" ולא "MedicationPrescription" או "MedicationOrder" כדי להכליל את השימוש במסגרות השונות כגון אשפוז בבית החולים, מרפאות חוץ וקהילה ובכך ליצור זרימת מידע יותר אחודה ואינטגרלית בין הגורמים השונים.
ככלל, משאב זה מטפל בכל סוגי ההוראות לתרופה למטופל כולל הוראות לתרופות באשפוז, בקשה לתרופה במרשם של רופא בקופת החולים או בקהילה, הזמנות של תרופות ללא מרשם (למשל: אספירין), או הזנה  תוך ורידית (Parenteral nutrition), תוספי תזונה \ ויטמינים. משאב זה עשוי לכלול גם הוראה למכשור רפואי הקשור לתרופות (למשל, משאף ונטולין), אך אינו מיועד לרישום דיאטות, או להזמנת פריטים שאינם קשורים לתרופות (משקפי ראייה, ציוד וכו'). 
יש לשים לב שמשאב זה מאפשר לבקש רק תרופה בודדת במרשם, ואינו מייצג מרשם כולל. מרשם הוא למעשה רשימה של בקשות MedicationRequest וכולל התייחסות גם לנושאים רגולטורים ואדמיניסטרטיביים (למשל: זכאות) ולכן אינו מוסדר כרגע במסגרת מודול התרופות. אם במסגרת העברת מידע ישנה דרישה למספר פריטים בו-זמנית (למשל: רשימת תרופות שנרשמו למטופל), היא נעשית באמצעות מספר מופעים של משאב זה. ניתן לקשר מופעים אלו בדרכים שונות, בהתאם לצרכי זרימת העבודה (למשל: ע"י אלמנט groupIdentifier.).

עוד מידע על פרופיל זה ניתן למצוא 
[ באתר הקהילה](https://www.fhir-il-community.org/projects/il-core-medicationrequest-profile)


### גבולות וקשר לפרופילים אחרים 

כאמור, משאב MedicationRequest משמש לבקשה או להזמנת תרופות עבור מטופל מסוים, וכן לדיווח על בקשה או הזמנה לתרופות מארגון אחד לאחר. אולם, כאשר מבקשים אספקה או מכשירים למטופל או כשיש הנחיות מסוימות לגבי השימוש בהם, יש להשתמש במקום זאת ב- SupplyRequest או DeviceRequest , בעת דיווח על שימוש בתרופה על ידי מטופל, יש להשתמש במשאב MedicationStatement (ראו דף הפרופיל).

### הרחבות וסלייסים שנוספו בפרופיל 
במהלך הסדרת הפרופיל עם ארגוני הבריאות עלו מספר תרחישי שימוש שע"מ לתת להם מענה הוחלט להוסיף הרחבות (extensions) בפרופיל. להלן ההרחבות שנוספו לפרופיל, כולם אופציונאליות:
-	narcotic – אינדיקציה האם התרופה היא נרקוטית. נדרש ע"מ לתמוך ברגולציה הקיימת להוראות לתרופות נרקוטיות. אם התרופה היא נרקוטית אלמנט זה יסומן כ true (יש לשים לב שאין צורך לסמן שתרופה אינה נרקוטית)
-	recorded – הזמן בו תועדה הבקשה במערכת
-	procedureReference – הפנייה לפרופיל פרוצדורה באלמנט הסיבה לבקשה (reasonReference)
כמו כן, נוסף סלייס על שדה המידע הנוסף (supportingInformation) ע"מ לאפשר את העברת המשקל של המטופל כחלק מהבקשה לתרופה במרשם, שכן נתון זה קריטי למינון של ילדים בעת הניפוק.

### שדות חובה 
בכל משאב התואם לפרופיל ILCoreMedicationRequest חייבים להיות האלמנטים הבאים:
-	status – סטטוס הבקשה/הוראה
-	intent – מטרת הבקשה
-	Medication – קוד התרופה
-	Subject – המידע על המטופל 
-	Requester – רושם הבקשה

### Must Support

בנוסף לאלמנטים שהוגדרו כחובה, הכיתוב Must Support (MS) ליד כל אלמנט מציין שכל מערכת חייבת לתמוך גם באלמנט זה במידה והוא קיים במופע ה- MedicationRequest שהתקבל. לחלק מהאלמנטים הוחלט להגדיר MS. לחלק מהאלמנטים הוחלט על MS שלהם כחלק מתאימות ל- US Core כפי שמוסבר בטבלה המסכמת. להלן האלמנטים שהוגדר להם MS:
-	authoredOn – זמן מתן הבקשה
-	dosageInstruction – הוראות מינון 
s

</div>