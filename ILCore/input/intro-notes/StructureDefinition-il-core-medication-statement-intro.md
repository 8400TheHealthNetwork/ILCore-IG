<div dir="rtl" markdown="1">

### כללי
משאב הבסיס MedicationStatement נועד לתעד הצהרה על תרופה שניטלת על ידי המטופל. הצהרה על תרופה עשויה להצביע על כך שהמטופל נוטל את התרופה כעת, נטל את התרופה בעבר, או שייטול אותה בעתיד. המקור למידע יכול להיות המטופל, מקור משמעותי אחר (למשל בן משפחה או בן זוג), או רופא. תרחיש שימוש נפוץ שבו משאב זה מועבר הוא הצהרה על תרופות קבועות של המטופל כחלק מתהליך קבלה באשפוז או ביקור במרפאה. המידע על התרופות עשוי להגיע ממקורות שונים כגון זיכרון המטופל, מרשם, או מרשימת התרופות שהמטופל, הרופא או גורם אחר מחזיקים.

**ההבדלים העיקריים בין הצהרת תרופה (MedicationStatement) למתן תרופות (MedicationAdministration):**

1.	בעת מתן תרופה עובר מידע מלא על התהליך אשר מבוסס על האדם שביצע בפועל את פעולת מתן התרופה (למשל חתימת אחות על מתן). לכן, מתן התרופות הוא אירוע "רשמי" יותר: הוא יכלול מידע מפורט, ולא חלקי כמו בהצהרה על תרופה.
2.	הצהרה על תרופות היא בד"כ כללית ופחות ספציפית כיוון שבאירוע הצהרה כל מה שידוע הוא שהמטופל נוטל תרופה כלשהי, כאשר מידע על פרטים כגון זמן, כמות או אפילו המוצר התרופתי עשוי להיות חלקי, חסר או לא מדויק. 

**השימוש הנפוץ ב- MedicationStatement:**

-	רשימת תרופות קבועות לצריכה עם האשפוז בבית החולים
-	תרופות ללא מרשם 
-	רשימת סיכום ה- "תרופות הפעילות" של המטופל. יש לשים לב שמשאב זה אינו נועד לתעד את רשימת התרופות עצמה, אלא הוא מתועד כהצהרות תרופות בודדות שניתן להשתמש בהן במשאב רשימה (List) כדי לבנות סוגים שונים של רשימות תרופות. שניתן לבנות רשימות תרופות אחרות גם מהמשאבים האחרים (למשל, MedicationRequest, MedicationAdministration).

עוד מידע על פרופיל זה ניתן למצוא 
[ באתר הקהילה](https://www.fhir-il-community.org/projects/il-core-medicationstatement-profile)


### גבולות וקשר לפרופילים אחרים 

-	משאב ה- MedicationStatement משמש לתיעוד תרופות שהמטופל מדווח שנוטל או שלא נוטל, נטל בעבר או עשוי לנטול בעתיד. משאב זה יכול לשמש גם כדי לתעד שימוש בתרופות שמקורן במידע אחר כגון בקשות מרשם לתרופות. משאב ההצהרה על תרופה אינו משמש לבקשת תרופה במרשם, אספקה של התרופה או מכשיר הקשור לתרופה. לשם כך יש להשתמש בהתאם במקום זאת ב- SupplyRequest, MedicationRequest או DeviceRequest.
-	יש לשים לב שמשאב זה נבדל מ- MedicationRequest, MedicationDispense  ו-MedicationAdministration. כל אחד מהמשאבים הללו מתייחס לאירועים ספציפיים – בקשה פרטנית לתרופה (MedicationRequest), מתן תרופות פרטניות (MedicationAdministration) או מינון פרטני (MedicationDispense). אולם, MedicationStatement היא קביעה רחבה יותר, המכסה טווח זמן רחב יותר ואינה תלויה באירועים ספציפיים. כמו כן, ניתן להשתמש בכל אחד משלושת המשאבים האחרים כדי להסיק על הצהרת תרופות שאותן נוטל המטופל.


### הרחבות שנוספו בפרופיל 
במהלך הסדרת הפרופיל עם ארגוני הבריאות עלו מספר תרחישי שימוש שלחלקם נתן המשאב מענה, ולחלקם הוחלט להוסיף הרחבות (extensions) בפרופיל ע"מ לתת להם מענה. להלן ההרחבות שנוספו לפרופיל, כולם אופציונאליים:
-	courseOfTherapyType – סוג התרופה שעליה הוצהרה הנטילה (למשל תרופה קבועה, אקוטית וכו') 


### שדות חובה 
בכל משאב התואם לפרופיל ILCoreMedicationStatement חייבים להיות האלמנטים הבאים:
-	status – סטטוס הבקשה/הוראה
-	Medication – קוד התרופה
-	Subject – המידע על המטופל 


### Must Support

בנוסף לאלמנטים שהוגדרו כחובה, הכיתוב Must Support(MS) ליד כל אלמנט מציין שכל מערכת חייבת לתמוך גם באלמנט זה במידה והוא קיים במופע ה- MedicationStatement שהתקבל. לחלק מהאלמנטים הוחלט להגדיר MS ולחלק מהאלמנטים הוחלט על MS שלהם כחלק מתאימות ל- US Core, כפי שמוסבר בטבלה המסכמת. להלן האלמנטים שהוגדר להם MS:
-	dateAsserted – זמן תיעוד נטילת התרופה במערכת
-	dosage – הוראות מינון 




</div>