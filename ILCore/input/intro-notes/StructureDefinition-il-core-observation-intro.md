<div dir="rtl" markdown="1">

### כללי  
 משאב הבסיס Observation (תצפיות/אומדנים/מדדים) נועד לתעד דיווח של מדדים של המטופל, של מכשירים או של גורמים אחרים. תרחישי השימוש העיקריים במשאב זה כוללים תמיכה בתהליכי אבחון, ניטור התקדמות הטיפול, קביעת ערכי בסיס ודפוסים, ואף תעוד מאפיינים דמוגרפיים של המטופל. רוב התצפיות הן של מדידה בודדת הכוללת שם וערך של המדידה עם מידע עליה (למשל תוצאת בדיקת דם בודדת), אבל חלק מהתצפיות מקבצות תצפיות אחרות באופן לוגי (למשל תוצאת פאנל של בדיקות דם), או מורכבות ממספר מרכיבים (למשל מדידת לחץ דם שמורכבת משני רכיבים - סיסטולי ודיאסטולי). פרופיל זה מעורב במגוון רחב של תרחישי שימוש ופעילויות הקשורות לבריאות, והינו כללי, דבר המאפשר להגדיר על בסיסו הרבה תתי-פרופילים לתרחישי שימוש יותר ספציפיים, למשל תת-פרופיל לתצפיות של בדיקות דם, תת-פרופיל של סימניים חיוניים וכו'.

השימושים במשאב התצפית כוללים:

- סימנים חיוניים כגון משקל גוף, לחץ דם וטמפרטורה
- נתוני מעבדה כמו גלוקוז בדם, או GFR משוער
- תוצאות הדמיה כמו צפיפות עצם או מדידות עובר
- ממצאים קליניים כגון רגישות בבטן
- מדידות מכשיר כגון נתוני א.ק.ג. או נתוני דופק אוקסימטריה
- כלי הערכה קליניים כגון APGAR או תרדמת גלזגו
- מאפיינים אישיים: כגון צבע עיניים
- היסטוריה חברתית כמו שימוש בטבק, תמיכה משפחתית או מצב קוגניטיבי
- מאפייני ליבה כמו מצב הריון, או קביעת מוות

יש לשים לב שהמשאב DiagnosticReport מספק את ההקשר הקליני לתעוד קבוצה של תצפיות כחלק מדוח סיכום מלא הכולל למשל תוצאות בדיקות מעבדה, הדמיה ונתונים קליניים ואבחוניים אחרים. במקרה זה משאב Observation יהווה חלק מ-DiagnosticReport (על ידי הפנייה למשאב זה כחלק מהדו"ח). כמו כן יש להבדיל בין אבחנות אשר מתועדות ע"י משאב Condition (למשל אבחנה של לחץ דם גבוה) לבין משאב זה שבו מתועד המידע התומך באבחנה (מדדי לחץ דם סיסטולי ודיאסטולי). בנוסף, ע"מ לתעד את סיבות אי-ביצוע התצפית באופן יותר ספציפי המתאים למערכת הבריאות בישראל, הוגדרה רשימת ערכים חדשה לסוגים שונים של אי ביצוע (ראה פרק טרמינולוגיות)

עוד מידע על פרופיל זה ניתן למצוא 
[ באתר הקהילה](https://www.fhir-il-community.org/projects/ilcore-observation)

### שדות חובה

בכל משאב התואם לפרופיל ILCoreObservation חייבים להיות האלמנטים הבאים:

- סטטוס אחד- status
- קוד אחד של התצפית -code

### Must Support

בנוסף לאלמנטים שהוגדרו כחובה, הכיתוב (MS) Must Support ליד כל אלמנט מציין שכל מערכת חייבת לתמוך בו, במידה והוא קיים במופע ה- ILCoreObservation שהתקבל. לחלק מהאלמנטים הוגדר MS כחלק מתאימות ל- US Core. להלן האלמנטים שהוגדר להם MS:
- category
- subject
- value[x]
</div>