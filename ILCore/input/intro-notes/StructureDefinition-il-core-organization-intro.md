<div dir="rtl" markdown="1">

### כללי  
משאב הבסיס Organization מוגדר כקבוצה רשמית או לא רשמית של אנשים שהתאגדו ופועלים יחד למען השגת מטרה קולקטיבית משותפת כלשהי והוא משמש לייצוג ארגונים או יחידות ארגוניות בתוכם.

דוגמאות ל- Organization הן: בתי חולים, מוסדות חינוך, חברות מסחריות, ארגונים ללא כוונות רווח, אגודות, מוסדות, תאגידים, קבוצות עיסוק בתחום הבריאות, חברות ביטוח וגם יחידות ארגוניות בתוך אותם ארגונים כגון חטיבות, מחלקות (פנימית, מעבדה ועוד), יחידות (טיפול נמרץ ועוד) וכו' .

משאב הארגון מאפשר להגדיר את ההיררכיה הארגונית דרך אלמנט partOf, למשל "מחלקה פנימית א'" שהיא תת ארגון (partOf) של "בית חולים איכילוב". דוגמה נוספת היא "מעבדה בקטריולוגית" שהיא partOf של "מעבדה ראשית" שהיא עצמה partOf של "קופת חולים לאומית".

כיוון שמשאב הארגון מעורב במגוון רחב של תרחישי שימוש ופעילויות הקשורות לבריאות, זהו אחד המשאבים הבסיסיים ב-FHIR, ובדומה לשאר משאבי הבסיס, הגדרת הבסיס של משאב Organization היא פתוחה ולא אוכפת מגבלות רבות.

הפרופיל הישראלי ILCoreOrganization נגזר ממשאב הבסיס Organization ומגדיר סט אילוצים וחוקים שהוגדרו במטרה לאפשר אחידות בהעברתו בין גורמים שונים במדינת ישראל. תצורתו הנוכחית של הפרופיל הותאמה למערכת הבריאות הישראלית תוך הסתכלות, למידה והתחשבות במגבלות של פרופילים דומים בעולם ובפרט על פרופיל Organization מ- Us-Core, וכן מהדרישות העסקיות והאילוצים של מערכת הבריאות הישראלית.

עוד מידע על פרופיל זה ניתן למצוא 
[ באתר הקהילה](https://www.fhir-il-community.org/projects/ilcore-organization)

### שדות חובה

בכל משאב התואם לפרופיל ILCoreOrganization חייבים להיות האלמנטים הבאים:

- Organization.name - שם אחד לארגון. ניתן להגדיר שם אחד בלבד באלמנט זה. אם ישנם שמות נוספים או חלופיים, יש להזינם באלמנט alias (מערך).

### מזהים עסקיים (slices על id)
הגדרת המזהה העסקי בפרופיל זה היא אופציונאלית וזאת כיוון שכאשר מדבר ביחידה ארגונית (partOf) יהיה לה בד"כ מזהה מקומי שאינו בעל משמעות מחוץ לארגון, כך שאין טעם לחייב אותו בעת העברת המידע. לעומת זאת, כאשר מדובר בארגון האב יהיה מזהה עסקי סטנדרטי אותו יש לחייב להעביר. לכן, ע"מ להבטיח שיועבר מזהה עסקי לארגון אב, הוגדר כלל (constraint) על שורש הפרופיל (root) כך שאם מדובר בארגון אב (כלומר אלמנט partOf ריק), חובה להגדיר לו מזהה עסקי. 
להלן המזהים שהוסדרו בפרופיל:
-	מוסד ברישיון משרד הבריאות (בעל סמל מוסד מב"ר) [moh-inst-symbol] 
-	ישות משפטית [legal-entity] 
-	סמל מוסד משרד החינוך [moe-inst] 
-	מזהה משרד הבריאות למחלקה בבית חולים[moh-hospital-department] – מזהה זה מייצג את השילוב של סמל מוסד (Organization.identifier:moh-inst-symbol) עם סוג המחלקה (Organization.type:moh-department-type)

### קידוד סוגי ארגונים וקידוד וסוגי מחלקות (slice  על type)
שדה type מאפשר לבטא את קוד סוג הארגון וקוד סוג המחלקה. בישראל מנוהלות שתי מערכות קידוד רלוונטיות על ידי משרד הבריאות, אחת לסוגי ארגונים והשנייה לסוגי מחלקות המכסה גם יחידות ארגוניות כגון מעבדות, מכונים ועוד. 
על מנת להקל על מיישמים לקודד את סוגי הארגונים והיחידות הארגוניות בעזרת מערכת קידוד מוכרת בינ"ל, הוגדר ValueSet שנגזר מ- SNOMED.
עבור כל אחת מהמערכות הנ"ל הוגדר slice ייעודי:
-	סוג מוסד לפי רישוי משרד הבריאות ת[ moh-institute-type
-	סוג המחלקה והיחידה הארגוניות [moh-department-type]

### Must Support

בנוסף לאמנטים שהוגדרו כחובה, הכיתוב MS) Must Support) ליד כל אלמנט מציין שכל מערכת חייבת לתמוך בו במידה והוא קיים במופע ה- ILCoreOrganization שהתקבל. לחלק מהאלמנטים הוגדר MS כחלק מתאימות לUS Core . להלן האלמנטים שהוגדר להם MS:

- Identifier[moh-inst-symbol]
- Identifier[legal-entity]
- telecom
- telecom.system
- telecom.value
- telecom.use
- address


</div>