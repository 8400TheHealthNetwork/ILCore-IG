<div id="intro" dir="rtl" markdown="1">

### הסבר על מדריך זה
מדריך זה ופרופילי ILCore המוגדרים בו מהווים את הבסיס התעודי הנחוץ למיישמי ומטמיעי FHIR בישראל. גרסא זו של המדריך משקפת משובים, הערות ובקשות במשך השנים האחרונות מקהילת IL  FHIR , הצוות הרחב וכן הצוות המוביל ואשר הוסדרו ע"י צוות CORE. המשוב של צוותים אלו מניח את היסודות לתיעוד ועיצוב פרופילי הליבה של FHIR בישראל ע"מ לענות על הצרכים הספציפיים של מערכת הבריאות בישראל. תוכן זה יתרחב בגרסאות עתידיות.
מדריך יישום זה בישראל מבוסס על FHIR גרסה R4. המדריך מגדיר את המגבלות המינימליות על משאבי FHIR ליצירת פרופילי הליבה של ישראל, את האלמנטים, ההרחבות, רשימות הערכים ומערכות הקידוד הנחוצות ליישום ואת אופן השימוש בהם. יישום תקן FHIR בישראל מסדיר את אופן השיתוף והעברת המידע בין ארגונים באמצעות יישום משותף שלו. 
תיאור מפורט של התעוד העיסקי לכל פרופיל נמצא בדף התעוד העיסקי של [אתר הקהילה]( https://www.fhir-il-community.org/fhir-israel-core)

### Must Support

בכל פרופיל, הכיתוב (MS) Must Support ליד כל אלמנט מציין שכל מערכת חייבת "להתייחס" לאלמנט זה במידה והוא קיים במופע הפרופיל שהתקבל. לאור ההטרוגניות הרבה הכרוכה בהסדרת פרופילים ברמה לאומית, קיים קושי לספק הגדרה גורפת בפרופיל לMS שהיא גם יישימה לכל הארגונים וגם עבור כלל התרחישים.

לכן, המשמעות של MS במדריך למיישם זה היא שעל המיישם לקרוא את התיעוד המצורף לאלמנט הנ"ל על מנת להבין את מהות ההתייחסות הנדרשת שניתן לצפות לה. ברוב המקרים בהם צוות ה CORE בחר לסמן אלמנטים כ MS הוא עשה זאת עם הגדרות "רופפות" יחסית המאפשרות פרשנות רחבה ע"י המשיימים.

בנוסף, בגרסה 4 של FHIR אין משמעות נוספת שניתן לגזור מהסימון MS  והוא אינו משפיע על פעולות ואלידציה, אינו קובע שהאלמנט הוא חובה, וכן אינו מגדיר שחובה לשמור את המידע בצורה כזו או אחרת וכו'.

צוות CORE מעודד מיישמים להגדיר הגדרות קשיחות יותר במידת הצורך והנדרש ברמה הפרויקטאלית בעזרת פרופילים יעודיים. אנו נשמח לקבל דוגמאות מהשטח לגבי יישום שכזה.

מקורות מידע מומלצים נוספים :

* [ההגדרה הפורמאלית בתקן](https://www.hl7.org/fhir/R4/profiling.html#mustsupport) 

* [לקחים שנלמדו ממימושים בשטח של MS](
https://confluence.hl7.org/display/FMG/Clarification+to+the+Term+Must+Support)

* [המימוש ל MS בפרופיל של ה US Core](https://build.fhir.org/ig/HL7/US-Core/must-support.html#must-support-elements)

 </div>

{% include markdown-link-references.md %}
