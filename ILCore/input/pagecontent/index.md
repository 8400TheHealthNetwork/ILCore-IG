<div id="intro" dir="rtl" markdown="1">

### הסבר על מדריך זה
מדריך זה ופרופילי ILCore המוגדרים בו מהווים את הבסיס התעודי הנחוץ למיישמי ומטמיעי FHIR בישראל. גרסא זו של המדריך משקפת משובים, הערות ובקשות במשך השנים האחרונות מקהילת IL  FHIR , הצוות הרחב וכן הצוות המוביל ואשר הוסדרו ע"י צוות CORE. המשוב של צוותים אלו מניח את היסודות לתיעוד ועיצוב פרופילי הליבה של FHIR בישראל ע"מ לענות על הצרכים הספציפיים של מערכת הבריאות בישראל. תוכן זה יתרחב בגרסאות עתידיות.
מדריך יישום זה בישראל מבוסס על FHIR גרסה R4. המדריך מגדיר את המגבלות המינימליות על משאבי FHIR ליצירת פרופילי הליבה של ישראל, את האלמנטים, ההרחבות, רשימות הערכים ומערכות הקידוד הנחוצות ליישום ואת אופן השימוש בהם. יישום תקן FHIR בישראל מסדיר את אופן השיתוף והעברת המידע בין ארגונים באמצעות יישום משותף שלו. 
תיאור מפורט של התעוד העיסקי לכל פרופיל נמצא בדף התעוד העיסקי של [אתר הקהילה]( https://www.fhir-il-community.org/fhir-israel-core)

### Must Support

הכיתוב (MS) Must Support באלמנטים נבחרים בפרופילים משמש להסב את תשומת לב המיישמים לתיעוד המצורף אליו. כלומר, במקומות שבהם ישנה הנחייה על אופן המימוש של MS יש לנהוג לפי ההגדרה שכתובה במדריך, ובמקומות שאין הגדרה מפורשת, על המיישם להחליט מה משמעות התמיכה הנדרשת באלמנט זה. מעבר לכך, בגרסה 4 של FHIR אין משמעות נוספת שניתן לגזור מהסימון MS  והוא אינו משפיע על פעולות ולידציה, אינו קובע שהאלמנט הוא חובה, וכן אינו מגדיר שחובה לשמור את המידע בצורה כזו או אחרת וכו'.

להלן דוגמת יישום: אלמנט Observation.Subject (המטופל שבוצעה בו הבדיקה) מסומן עם MS. בעת יישום לצורך מחקר יכול להיות שיוחלט לא לשמור שדה זה שכן יש לשמור על אנונימיות הנתונים, בעוד שבארגון בריאות יוחלט שחשוב לשמור תעוד על המטופל ולשמור אותו כחלק מהרשומה. כלומר, מיישם FHIR בפרוייקט המחקר יחליט להתעלם משדה זה בעוד שמיישם בארגון הבריאות ישמור אותו.  בשני מקרים אלו החלטת המיישם הייתה שונה לאחר שיקול שהתבצע ע"י המיישם כתוצאה מסימון האלמנט ב MS  .

 צוות CORE מעודד מיישמים להגדיר הגדרות קשיחות יותר במידת הצורך והנדרש ברמה הפרויקטאלית בעזרת פרופילים יעודיים ואנו נשמח לקבל דוגמאות מהשטח לגבי יישום שכזה."

מקורות מידע מומלצים נוספים :

* [ההגדרה הפורמאלית בתקן](https://www.hl7.org/fhir/R4/profiling.html#mustsupport) 

* [לקחים שנלמדו ממימושים בשטח של MS](
https://confluence.hl7.org/display/FMG/Clarification+to+the+Term+Must+Support)

* [המימוש ל MS בפרופיל של ה US Core](https://build.fhir.org/ig/HL7/US-Core/must-support.html#must-support-elements)

### Maturity Level (FMM) & standards-status 
לכל resource מסוג structureDefinition יתווספו 2 הרחבות HL7:
1. [Maturity Level](https://hl7.org/fhir/R4/extension-structuredefinition-fmm-definitions.html#extension.fmm) – רמת הבשלות של המשאב. מספר בין 0 ל 6. ניתן לקרוא על המשמעות [בדף של HL7.](https://hl7.org/fhir/R4/versions.html#maturity)
2. [standards-status](https://hl7.org/fhir/R4/extension-structuredefinition-standards-status.html) – הסטטוס "ה FHIRי" של המשאב (draft , trial-use וכו'). ניתן לקרוא על המשמעות [בדף של HL7.](https://hl7.org/fhir/R4/versions.html#std-process)

הערכים לכל מאפיין במשאב הישראלי ייקבעו לפני הלוגיקה הבאה:

|   הסבר  | standards-status | Maturity-level (FMM) |
| --- | --- | --- |
|   המשאב עדיין בשלב עבודה לפני הערות הקהילה ומפגש התיקוף של הצוות המוביל| draft | 0   |
|   המשאב בשלב של לאחר הערות הקהילה ותיקוף הצוות המוביל| Trial-Use | 1   |
| יקבע בהמשך | Normal | 2   |

 </div>

{% include markdown-link-references.md %}
