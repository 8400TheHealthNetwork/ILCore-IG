<div id="intro" dir="rtl" markdown="1">

### הסבר על מדריך זה
מדריך זה ופרופילי ILCore המוגדרים בו מהווים את הבסיס התעודי הנחוץ למיישמי ומטמיעי FHIR בישראל. גרסה זו של המדריך משקפת משובים, הערות ובקשות שנאספו במשך השנים האחרונות מקהילת  FHIR-IL, הצוות הרחב וכן הצוות המוביל ואשר הוסדרו ע"י צוות IL-CORE. המשוב של צוותים אלו מניח את היסודות לתיעוד ועיצוב פרופילי הליבה של FHIR בישראל ע"מ לענות על הצרכים הספציפיים של מערכת הבריאות בישראל. תוכן זה יתרחב בגרסאות עתידיות.
מדריך יישום זה מבוסס על FHIR גרסה R4. המדריך מגדיר את החוקים, המגבלות והציפיות המינימליות עבור משאבי FHIR באמצעות יצירתם של פרופילי הליבה הישראליים. פרופילי הליבה מפרטים את האלמנטים, ההרחבות, רשימות הערכים ומערכות הקידוד הנחוצים ליישום ואת אופן השימוש בהם. 
יישום תקן FHIR בישראל בהתאם למדריך הטמעה זה מסדיר את אופן השיתוף והעברת המידע בין ארגונים ע"י הגדרת מכנה משותף מוסכם וברור. 
תיאור מפורט של התיעוד העיסקי לכל פרופיל נמצא בדף התיעוד העיסקי של [אתר הקהילה]( https://www.fhir-il-community.org/fhir-israel-core)

### Must Support

הכיתוב (MS) Must Support באלמנטים נבחרים בפרופילים משמש להסב את תשומת לב המיישמים לתיעוד המצורף אליו. כלומר, במקומות שבהם ישנה הנחייה ספציפית לגבי משמעות הדגל MS יש לנהוג לפי ההנחיה המפורטת. במקומות שאין עבורם הגדרה ספציפית, על המיישם להחליט באופן מושכל מה משמעות האלמנט עבור היישום המדובר, ומכך להסיק מהי התמיכה הנדרשת. מעבר לכך, בגרסה 4 של FHIR אין משמעות נוספת שניתן לגזור מהסימון MS והוא אינו משפיע על פעולות ולידציה, אינו קובע שהאלמנט הוא חובה, וכן אינו מגדיר שחובה לשמור את המידע בצורה כזו או אחרת וכו'.

להלן דוגמת יישום: אלמנט Observation.subject (הישות עליה בוצעה התצפית, לרוב מטופל) מסומן כ-MS. בעת יישום לצורך מחקר יכול להיות שיוחלט לא לשמור שדה זה שכן יש לשמור על אנונימיות הנתונים, בעוד שבארגון בריאות יוחלט שחשוב לשמור תעוד על המטופל ולשמור אותו כחלק מהרשומה. כלומר, מיישם FHIR בפרוייקט המחקר יחליט להתעלם משדה זה בעוד שמיישם בארגון הבריאות ישמור אותו. בשני מקרים אלו החלטת המיישם הייתה שונה לאחר שיקול שהתבצע ע"י המיישם כתוצאה מסימון האלמנט ב-MS.

צוות IL-CORE מעודד מיישמים להגדיר הגדרות קשיחות יותר במידת הצורך והנדרש ברמה ארגונית או פרויקטאלית, בעזרת פרופילים יעודיים ואנו נשמח לקבל דוגמאות מהשטח לגבי יישום שכזה.

מקורות מידע מומלצים נוספים :

* [ההגדרה הפורמאלית בתקן](https://www.hl7.org/fhir/R4/profiling.html#mustsupport) 

* [לקחים שנלמדו ממימושים בשטח של MS](
https://confluence.hl7.org/display/FMG/Clarification+to+the+Term+Must+Support)

* [ההגדרת MS בפרופילי US Core](https://build.fhir.org/ig/HL7/US-Core/must-support.html#must-support-elements)

### Maturity Level (FMM) & standards-status 
לכל resource מסוג StructureDefinition יתווספו 2 הרחבות של HL7:
1. [Maturity Level](https://hl7.org/fhir/R4/extension-structuredefinition-fmm-definitions.html#extension.fmm) – רמת הבשלות של המשאב. מספר בין 0 ל 6. ניתן לקרוא על המשמעות [בדף של HL7](https://hl7.org/fhir/R4/versions.html#maturity).
2. [standards-status](https://hl7.org/fhir/R4/extension-structuredefinition-standards-status.html) – הסטטוס "ה-FHIRי" של המשאב (draft ,trial-use וכו'). ניתן לקרוא על המשמעות [בדף של HL7](https://hl7.org/fhir/R4/versions.html#std-process).

הערכים לכל מאפיין במשאב הישראלי ייקבעו לפי הלוגיקה הבאה:

|   הסבר  | standards-status | Maturity-level (FMM) |
| --- | --- | --- |
|   המשאב עדיין בשלב עבודה לפני הערות הקהילה ומפגש התיקוף של הצוות המוביל| draft | 0   |
|   המשאב בשלב של לאחר הערות הקהילה ותיקוף הצוות המוביל| Trial-Use | 1   |
| יקבע בהמשך | Normal | 2   |

 </div>

{% include markdown-link-references.md %}
